Voor deze opdracht ga ik voor een certificaat met studiepunten.

EversFit Nutrition (met dank aan chatGPT voor de creativiteit van de naam haha) is het nieuwe merk als het gaat om voedingssupplementen in de sportbranche. Gestart vanuit de zoektocht naar zuivere, natuurlijke & betaalbare sportsupplementen, merkte ik dat dit nog niet echt op de markt is. Zuivere voedingssupplementen zijn natuurlijk al op de markt, maar zijn vaak erg kostbaar. Inflatie is tegenwoordig het gesprek van de dag bij het koffiezetapparaat op de zaak. Vandaar dat het idee is ontstaan om goedkopere voedingsmiddelen aan te bieden die voor iedereen betaalbaar zijn. Met EversFit Nutrition willen we niet alleen de voedingssupplementenmarkt betreden, maar ook een geheel nieuwe levensstijl creëren. Op mijn webshop wil ik je meenemen in mijn wereld en mijn zoektocht naar een gezonde haalbare levensstijl. In de website heb ik bewust gekozen voor de kleuren blauw en groen. Blauw straalt vertrouwen en betrouwbaarheid uit, terwijl groen geassocieerd wordt met gezondheid en welzijn. Deze combinatie zal een gevoel van vertrouwen en gezondheid creëren bij de bezoeker.

Zoals hierboven beschreven wilde ik niet alleen een webshop creëren, maar wilde ik met mijn merk de levensstijl van de bezoeker veranderen. Daarom heb ik ervoor gekozen om ook een blogpagina toe te voegen. Deze kan in de toekomst worden bijgewerkt, toegevoegd en verwijderd vanuit het beheerdersaccount, maar zo ver zijn we nog niet in de ontwikkeling ;)

De webshop daarentegen is wel af, en alle functionaliteiten zijn ingebouwd en het project kan lokaal worden uitgevoerd. Je ziet meteen bij het openen van de startpagina dat je als beheerder bent ingelogd, waardoor je de webshop kunt bijwerken en de bestellingen kunt zien. De beheerdersportal is toegankelijk via de verschillende tabbladen onder het kopje 'account'.

In alle codes heb ik zo duidelijk mogelijk aangegeven wat de code doet en wat het zou moeten aansturen. Ik heb algemene stijlinstellingen gemaakt in een CSS-bestand voor de navigatiebalk en de voettekst. Verder heb ik voor elke pagina, indien nodig, een eigen stijldocument gemaakt om het overzicht te behouden in één bestand. Hetzelfde geldt voor de JavaScript-codes.

Voor het overzicht en de structuur heb ik verschillende mappen gemaakt waarin de betreffende bestanden zich bevinden. Omdat ik met veel verschillende bestanden werk, heb ik ervoor gekozen om de namen van de verschillende soorten bestanden hetzelfde te houden, zodat je weet welke bestanden bij elkaar horen. Een voorbeeld hiervan is bijvoorbeeld de adminpagina. Deze bestaat uit de volgende bestanden: admin.html, admin.js & adminstyle.css. Deze bestanden zijn allemaal met elkaar verbonden.